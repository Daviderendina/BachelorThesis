\section*{Ringraziamenti}

Ritengo doveroso dedicare questo spazio del mio elaborato alle persone che hanno contribuito, con il loro instancabile supporto, alla realizzazione dello stesso. \\
\\
In primo luogo ringrazio il mio relatore Prof.ssa Francesca Arcelli per i suoi consigli fondamentali, la sua infinita disponibilità e soprattutto per avermi dato questa opportunità. Un ringraziamento particolare va anche alla mia co-relatrice Dott.ssa Ilaria Pigazzini, che sin dall’inizio della mia attività di tirocinio è stata disposta ad aiutarmi guidandomi attraverso l’implementazione dell’applicativo e la stesura dell’elaborato.\\
\\
Ringrazio infinitamente la mia famiglia per aver costantemente sostenuto le mie scelte e per aver creduto in me. Dedico un grazie speciale a mia mamma Giovanna per la sua dolcezza che mi è sempre stata di conforto. A mio papà Angelo, che con la sua simpatia contagiosa rende questa casa più allegra. A mio fratello Daniele, disponibile ad aiutarmi in qualsiasi momento e situazione. Vi voglio bene. \\
\\
Voglio ringraziare anche Giorgia, supporto indispensabile durante tutto il percorso universitario, pronta ogni volta ad ascoltarmi e spronarmi. Grazie per essere al mio fianco. \\
\\
Non posso non menzionare i miei amici di una vita, compagni di viaggio e presenze costanti anche nelle difficoltà.  So di poter sempre contare su di voi. Rivolgo anche un ringraziamento ai miei colleghi di università, “i fighi dell’U4”, per aver condiviso questo percorso e trascorso tante giornate a fare molte cose, escluso studiare. Conserverò questi ricordi con molta gioia. \\
\\
Inoltre dedico questa tesi a me stesso, ai miei sacrifici, al mio impegno e determinazione, che mi hanno permesso di arrivare fin qui e spero mi porteranno lontano. \\
\\
Infine un ultimo pensiero lo rivolgo a te, Lore. Non sarai mai dimenticato.